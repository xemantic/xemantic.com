<!DOCTYPE html PUBLIC "-//w3c//dtd html 4.0 transitional//en">
<html><head>
   <meta http-equiv="Content-Type" content="text/html; charset=utf-8">
   <meta name="GENERATOR" content="Mozilla/4.75 [en] (X11; U; Linux 2.4.0 i586) [Netscape]">
   <meta name="Author" content="pacyfka@px.pl">
   <meta name="Description" content="Poetycki przewodnik po Tatrach - wiersze o melancholii i smutku">
   <meta name="Keywords" content="tatry, poezja, smutek"><title>Poetycki przewodnik po Tatrach - Smutek</title>
  <meta content="pacyfka - www.xemantic.com" name="author">
  <meta content="Poezja: Zdzisław Kleszczyński, Julian Przyboś" name="description">
</head>
<body text="#000000" bgcolor="#cccccc" link="#0000ef" vlink="#51188e" alink="#ff0000" background="images/bekgrand2.jpg" nosave="">

<center><big style="font-weight: bold;"><font size="+2"><big>Smutek</big></font></big><span style="font-weight: bold;">
</span><br><font size="+2">&nbsp;</font></center>

<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><a name="asnyk-u"></a>Adam Asnyk (1838-1897)
<p><b>Ulewa</b>
</p><p>Na szczytach Tatr, na szczytach Tatr,
<br>Na sinej ich krawędzi
<br>Króluje w mgłach świszczący wiatr
<br>I ciemne chmury pędzi.
</p><p>Rozpostarł z mgły utkany płaszcz
<br>I rosę z chmur wyciska -
<br>A strugi wód z wilgotnych paszcz
<br>Spływają na urwiska.
<br>Na piętra gór, na ciemny bór
<br>Zasłony spadły sine,
<br>W deszczowych łzach granitów gmach
<br>Rozpłynął się w równinę.
</p><p>Nie widać nic - błękitów tło
<br>I całe widnokręgi
<br>Zasnute w cień, zalane mgłą,
<br>Porżnięte w deszczu pręgi.
<br>I dzień, i noc, i nowy wschód
<br>Przechodzą bez odmiany -
<br>Dokoła szum rosnących wód -
<br>Strop nieba ołowiany.
</p><p>I siecze deszcz, i świszcze wiatr,
<br>Głośniej się potok gniewa,
<br>Na szczytach Tatr, w dolinach Tatr
<br>Mrok szary i ulewa.
</p><p>(30 VII 1879)</p></td>

<td align="center" valign="top" nosave=""><br>
</td>
</tr>
</tbody></table></center>

<br>&nbsp;
<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="bottom" nosave=""><small><span style="font-style: italic;">"Rozpostarł z mgły utkany płaszcz
      </span><br style="font-style: italic;">
      <span style="font-style: italic;">I rosę z chmur wyciska..."</span><br style="font-style: italic;">
      </small><font size="-1">Widok z Rysów na Żabie Plesa</font>
<br><font size="-1">fot. Mustang</font></td>

<td><img src="images/zabie_plesa_z_rysow.jpg" alt="Żabie Plesa widziane z Rysów" nosave="" border="1" height="376" width="560"></td>
</tr>
</tbody></table></center>

<br>&nbsp;
<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><a name="tetmajer-b"></a>Kazimierz Przerwa-Tetmajer
(1865-1940)
<p><b>Burza</b>
</p><p>Nad Gerlachem zawisnął kłąb czarny, olbrzymi
<br>zawichrzonych obłoków, raz wraz ogniem pryska,
<br>grzmotu huk się roztrąca o skalne zamczyska,
<br>waląc się złom odbity skry krzesze i dymi.
</p><p>Wzdymaj się nawałnico! jak na morzu wzdętem
<br>łódź wiruje: tak moja myśl wiruje w tobie,
<br>leci z twymi ptakami o płomiennym dzióbie,
<br>upaja się do szału ogniem i zamętem.
</p><p>Wzdymaj sie nawałnico!... Druzgocz twarde złomy,
<br>wywracaj lasy, jezior pruj głębokie tonie,
<br>pędź, zniczenia i śmierci straszliwy demonie,
<br>pędź duchu, wśród błyskawic jaskrawych widomy!
</p><p>Wzdymaj sie nawałnico!... Łeb swój pochyl turzy,
<br>uderz w ziemię, aż jęknie, ślepiami krwawemi
<br>nieć pożary, az ogień buchnie po wszechziemi,
<br>aż spopielenje cała! Pędź, demonie burzy!
</p><p>Przegnała nawałnica... Wzrok rzuciłem na dół
<br>myśląc, ze świat zobaczę odmłodzony, świeży --
<br>kilka drzew zdruzgotanych w mętnej wodzie leży,
<br>lecz nie zmienił się w niczym smutny ziemski padół.&nbsp;</p></td>

<td><br>
</td>
</tr>
</tbody></table></center>

<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="bottom" nosave=""><small><span style="font-style: italic;">"Nad Gerlachem zawisnął kłąb czarny, olbrzymi
      </span><br style="font-style: italic;">
      <span style="font-style: italic;">zawichrzonych obłoków..."</span></small><br>
      <font size="-1">Gerlach tuż pod chmurą - widok z Czerwonej Ławki</font>
<br><font size="-1">fot. Luiza</font></td>

<td><img src="images/czerwona.jpg" alt="Sławskowski i Staroleśna widziane z Czerwonej Ławki" nosave="" border="1" height="289" width="500"></td>
</tr>
</tbody></table></center>

<br>
&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><a name="kasprowicz-wg"></a>Jan Kasprowicz (1860
- 1926)
<p><b>Wiatr gnie sieroce smreki...</b>
</p><p>Wiatr gnie sieroce smreki,
<br>W okna mi deszczem siecze;
<br>Cicho się moja dusza
<br>Po mgławych drogach wlecze.
</p><p>Ku turniom płynie krzesanym,
<br>Ku ścieżkom nad przepaściami
<br>Gdzie widmo bożych tajemnic
<br>Zmaga się w szumach z nami.
</p><p>Ku wirchom dąży strzelistym,
<br>Spowitym w słoneczne złota,
<br>Gdzie o bezbrzeżnych przestrzeniach
<br>Samotna śni tęsknota.
</p><p>Wiatr gnie sieroce smreki,
<br>Mgławica śniegiem prószy...
<br>Hej góry! zaklęte góry!
<br>Tęsknico mojej duszy!</p></td>

<td align="center" valign="top" nosave=""><font size="-1"><br>
</font></td>
</tr>
</tbody></table></center>

<br>
<table style="width: 96%; text-align: left; margin-left: auto; margin-right: auto;" border="0" cellspacing="2" cellpadding="2">

  <tbody>
    <tr>
      <td style="vertical-align: top;"><small><span style="font-style: italic;">"Cicho się moja dusza
      </span><br style="font-style: italic;">
      <span style="font-style: italic;">Po mgławych drogach wlecze..."</span><br>
fot. Pacyfka</small><br>

      </td>
      <td style="vertical-align: top;"><img style="border: 1px solid ; width: 640px; height: 430px;" alt="Rysy" src="images/z-opalonego5-2.jpg"><br>
      </td>
    </tr>
  </tbody>
</table>
&nbsp;
<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><a name="kasprowicz-cw"></a>Jan Kasprowicz (1860
- 1926)
<p><b>Cisza wieczorna</b>
</p><p><b>I</b>
</p><p>Rozmiłowana, roztęskniona,
<br>Hen! od wieczornej idzie zorzy
<br>Zamykać Tatry w swe ramiona.
</p><p>Przed nią zawiewa oddech boży:
<br>Wonie jedliczne i świerkowe
<br>Ze swych lesistych wstają łoży.
</p><p>A ona tuli jasną głowę
<br>Do Osobitej, by wraz potem
<br>Kłaść ją na piersi Giewontowe.
</p><p>Po reglach muśnieli przelotem,
<br>Czoło Świnnicze w żar rozpali
<br>I Hawrań zleje krwawym złotem.
</p><p>Jak mknąc po szczycie i po hali,
<br>Z ogniem tęsknicy ginie w dali...
<br>&nbsp;
</p><p>II
<br>Płonie kamienna Tatr korona,
<br>A cisza siada między granie,
<br>Rozleniwiała, rozmarzona.
</p><p>Nad przepaściami niema stanie,
<br>Senność przelewa w mgieł opary,
<br>Po skałach wiesza zadumanie.
</p><p>Ani się ozwie bór prastary:
<br>Ona milczeniem gniecie smreki,
<br>Unieruchamia ich konary.
</p><p>Przez&nbsp; cały przestwór, przez daleki,
<br>Głuchą za sobą tęskność wlecze,
<br>Snać dźwigającą wieki... wieki...
</p><p>Za nią, jak zdrój, co ledwie ciecze,
<br>Snują sie męskie myśli człecze...
</p><p>III
</p><p>Owiana mgłami różowemi,
<br>Przystaje w drodze zalękniona,
<br>Przykłada ucho swe do ziemi:
</p><p>Nic!... tylko gdzieś tam echo kona,
<br>Tylko przygasa obłok krwawy,
<br>tylko blednieje Tatr korona.
</p><p>Pomrok ogarnia skalne ławy,
<br>A od nich płynie do stóp ciszy
<br>Li jednostajny szmer siklawy.
</p><p>Czasem zaklęty las zadyszy,
<br>Albo wystrzeli krzyk pastuszy
<br>I zmilkł... I ona znów nie słyszy
</p><p>Nic w tej przeklętej, mrocznej głuszy -
<br>Nic prócz pojęku twojej duszy...
</p><p><b>V</b>
</p><p>Opadły Tatry i omdlały,
<br>Gdy na nie cisza rozmarzona
<br>Płaszcz zarzuciła wiewny, biały;
</p><p>Gdy rozpostarła swe ramiona -
<br>Srebrniej rozświetli mgławe smugi -
<br>Garnące czoła gór do łona:
</p><p>Jak pas szeroki, jak pas długi,
<br>Od Lodowego do Krywania
<br>A z nimi puszcze, stawy, strugi,
</p><p>Szczyt się przy szczycie ku niej słania...
<br>Ona omdlenie wciąż rozsiewa,
<br>Aż w tym bezkresie wyczerpania,
</p><p>Tuląc się gdzieś do limby drzewa,
<br>Sama wraz z bolem twym omdlewa...</p></td>

<td align="center" valign="top" nosave="">
<p><img src="images/ze_swinicy_na_wschod.jpg" alt="Widok ze świnicy w stronę Doliny Pięciu Stawów Polskich" nosave="" border="1" height="450" width="328">
<br><font size="-1">Widok ze Świnicy&nbsp;</font>
<br><font size="-1">w stronę Doliny Pięciu Stawów Polskich</font>
<br><font size="-1">fot. Sivy</font></p></td>
</tr>
</tbody></table></center>

<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="bottom" nosave=""><font size="-1">Krywań widziany</font>
<br><font size="-1">z Przełęczy Furkotej</font>
<br><font size="-1">fot. Sivy</font></td>

<td align="center" valign="top" nosave=""><img src="images/krywan.jpg" alt="Krywań widziany z przełęczy Furkotnej" border="1" height="343" width="500"></td>
</tr>
</tbody></table></center>

<br>&nbsp; <br>

<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><a name="tetmajer-we"></a>Kazimierz Przerwa-Tetmajer
(1865-1940)
<p><b>We mgłach strumienie</b>
</p><p>We mgłach strumienie szumią wód
<br>po skale biegnąc ściętej;
<br>we mgłach wieczorny opadł chłód
<br>na sennych fal odmęty;
</p><p>we mgłach żałobny pomrok z hal
<br>i ciemnych zszedł krzesanic -
<br>i we mgłach spływa żal, ach, żal
<br>bez dna, bez dna, bez granic...</p></td>

<td align="center" valign="top" nosave=""><img src="images/swinica.jpg" alt="świnica widziana z Koziego Wierchu" nosave="" border="1" height="245" width="338">
<br><font size="-1">Świnica widziana z Koziego Wierchu</font>
<br><font size="-1">fot. Pacyfka</font></td>
</tr>
</tbody></table></center>

<br>&nbsp;
<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave="">
<br><a name="micinski-fg"></a>Tadeusz Miciński (1873-1918)
<p><b>* * *</b>
</p><p>Fioletowe góry
<br>zapadają w mgły,
<br>ciemnieją lazury -
<br>jakby w głębię szły.
</p><p>Złoty róg miesiąca
<br>sieje poblask mgły -
<br>lasów wiatr nie trąca,
<br>jakby do snu szły.
</p><p>Potok wciąż głośniejszy
<br>rwie się jak zwierz zły -
<br>rwie się wciąż czarniejszy -
<br>coraz gęstsze mgły.</p></td>

<td align="center" valign="top" nosave=""><img src="images/ze_swinicy_na_hruby.jpg" alt="Widok ze świnicy" nosave="" border="1" height="381" width="360">
<br><font size="-1">Widok ze Świnicy w stronę Koprowego Wierchu</font>
<br><font size="-1">fot. Sivy</font></td>
</tr>
</tbody></table></center>

<br>&nbsp;
<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave="">
<br><a name="micinski-do"></a>Tadeusz Miciński (1873-1918)
<p><b>Nietota. Księga tajemna Tatr</b>
<br><b>Droga od Kezmarku</b>
</p><p>Nieskończoność we mnie trwa -
<br>lśnią szmaragdy czarnych borów -
<br>lśnią szmaragdy czarnych borów.
<br>Na kaskadzie nimfa łka
<br>w grotach ciemnych wśród jaworów.
<br>W Koperszadach złota mgła -
<br>zapóźniony gość wieczorów -
<br>noc na koniu czarnym gna
<br>i zamyka raj przestworów.
<br>Zapóźniony gość wieczorów -
<br>Noc na koniu czarnym gna.</p></td>

<td align="center" valign="top" nosave=""><br>
</td>
</tr>
</tbody></table></center>

<br>&nbsp;
<br>&nbsp;
<br>&nbsp;
<center><br>
</center>

<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><a name="tetmajer-c"></a>Kazimierz Przerwa-Tetmajer
(1865-1940)
<p><b>Ciche, mistyczne Tatry...</b>
</p><p>Ciche, mistyczne Tatry, owe wieczne głusze
<br>zimowych, śnieżnych pustyń, owe zapadliska
<br>niedostępne wśród złomów, gdzie jeden się wciska
<br>mrok i gdzie wicher końcem swych skrzydeł uderza
<br>z głuchym jękiem, jak końskie na polu kopyto,
<br>uderzające w zbroję martwego rycerza:
<br>ty, pustko, w siebie wołasz błędną ludzką duszę...
</p><p>Ty, pustko nieskalana, kędy myśl człowieka
<br>w dumną, zimną samotność wolno się odwleka,
<br>jak lew ranny w pieczarę zapadłą i skrytą;
<br>ty, pustko nieskalana, gdzie się dusza rzuca
<br>zmęczona i ponura, by z krwi ochłodzić płuca,
<br>oczy myć z kurzu, ręce ogartywać z błota...
</p><p>O Tatry! Jakże drogą jest wasza martwota!
<br>ten chram, kędy ofiarę niezmiernemu Bogu
<br>odprawia wiatr u skały lodowej ołtarza,
<br>a tej mszy słucha turni zwieszonych milczący
<br>tłum i białego lasu przepastna ciemnota
<br>i kędyś uczepiony na szczytowym rogu
<br>blask wschodzącego słońca, co lody rozżarza,
<br>na kształt lampy ofiarnej, u stropu wiszącej...
</p><p>A kiedy się gwiazdami zaświecą przestrzenie
<br>wiekuistego nieba i nieprzeniknione
<br>zejdzie na ziemię nocy zimowej milczenie:
<br>wówczas mi się wydaje, że już lat tysiące
<br>ubiegły, że już życie dawno pogrzebione
<br>i że jest to dusz ludzkich, dawno nie pamiętnych
<br>dusz do szału zuchwałych, do szaleństwa smętnych,
<br>uroczysko grobowe, senne i milczące.</p></td>

<td><br>
</td>
</tr>
</tbody></table></center>

<br>
<table style="width: 96%; text-align: left; margin-left: auto; margin-right: auto;" border="0" cellspacing="2" cellpadding="2">

  <tbody>
    <tr>
      <td style="vertical-align: top;"><small><span style="font-style: italic;">"...i kędyś uczepiony na szczytowym rogu
      </span><br style="font-style: italic;">
      <span style="font-style: italic;">blask wschodzącego słońca, co lody rozżarza,
      </span><br style="font-style: italic;">
      <span style="font-style: italic;">na kształt lampy ofiarnej, u stropu wiszącej..."</span><br>
      <br>
Mięguszowiecki i Cubryna o wschodzie słońca<br>
fot. Pacyfka</small><br>

      </td>
      <td style="vertical-align: top;"><img style="border: 1px solid ; width: 640px; height: 369px;" alt="Mięguszowiecki Szczyt" src="images/miegusze-ze-swistowki1.jpg"><br>
      </td>
    </tr>
  </tbody>
</table>
&nbsp;<br>
<br>

<hr style="width: 100%; height: 2px;"><small><small><small><a href="wezwanie.html">Tatry wzywają</a> | <a href="morskie_oko.html">Morskie Oko</a>
| <a href="wedrowka.html">Wędrówka przez Siklawę, Zawrat, Rysy i Gerlach</a>
| <a href="rysy.html">Gerlach, Rysy, Mięguszowiecka Przełęcz pod Chłopkiem</a>
| <a href="dolina_gasienicowa.html">Dolina Gąsienicowa</a> | <a href="5stawow.html">Dolina Pięciu Stawów Polskich</a> | <a href="zawrat.html">Zawrat</a></small><small><small> </small></small>| <a href="tatry_zachodnie.html">Tatry Zachodnie</a>
| <a href="giewont.html">Giewont</a>
| <a href="ciemne_smreczyny.html">Ciemne Smreczyny</a>
| <a href="dolina_jaworowa.html">Dolina Jaworowa</a>
| <a href="dolina_mieguszowiecka.html">Dolina Mięguszowiecka</a>
| <a href="hruby.html">Hruby Wierch</a>
| <a href="szczyty.html">Szczyty</a>
| <a href="przepascie.html">Przepaście</a>
| <a href="stawy.html">Stawy</a> | <a href="drzewa.html">Drzewa</a>
| <a href="pory-roku.html">Pory roku</a> | <a href="szczescie.html">Szczęście</a></small></small><small><small> | <a href="wspinaczka.html">Wspinaczka</a> | <a href="zamarla_turnia.html">Zamarła Turnia</a> | <a href="smierc.html">Śmierć</a>
| <a href="smutek.html">Smutek</a>
| <a href="nic_ponad_tatrami.html">Nic ponad Tatrami</a>&nbsp;&nbsp; <br>
<a href="index.html">Strona główna</a> | <a href="toc.html">Spis treści</a>
| <a href="spis_autorow.html">Spis autorów i tytułów</a>
| <a href="bibliografia.html">Bibliografia</a>&nbsp;<big><big>&nbsp; </big></big></small></small><br>

</body></html>