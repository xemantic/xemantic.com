<!DOCTYPE html PUBLIC "-//w3c//dtd html 4.0 transitional//en">
<html><head>
   <meta http-equiv="Content-Type" content="text/html; charset=utf-8">
   <meta name="GENERATOR" content="Mozilla/4.75 [en] (X11; U; Linux 2.4.0 i586) [Netscape]">
   <meta name="Author" content="pacyfka@px.pl">
   <meta name="Description" content="Poetycki przewodnik po Tatrach - Wędrówka przez Siklawę, Zawrat, Rysy i Gerlach">
   <meta name="Keywords" content="tatry, poezja, siklawa, zawrat, rysy, gerlach"><title>Poetycki przewodnik po Tatrach - Wędrówka przez Siklawę, Zawrat, Rysy i Gerlach</title>
  <meta content="pacyfka - www.xemantic.com" name="author">
  <meta content="Proza: Franciszek Nowicki" name="description">
</head>
<body text="#000000" bgcolor="#cccccc" link="#0000ef" vlink="#51188e" alink="#ff0000" background="images/bekgrand2.jpg" nosave="">

<center><font size="+3"><b>Wędrówka</b></font>
<br><font size="+2"><b>przez Siklawę, Zawrat, Rysy i Gerlach</b></font></center>
<br><font size="+2"><b>&nbsp;</b></font>

<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave="">Franciszek Nowicki (1864-1935)
<p><b>Tatry</b>
<br><b>Obrazy pustyni</b>
</p><p><b>I</b>
<br><b>Tatry</b>
</p><p>W dali!... jakby ciągnący ławą huf kresowy,
<br>Z gwiazdami na szyszakach, z proporcem obłoków
<br>Zakamieniał, dotarłszy aż do nieba stoków,
<br>Tak Tatry ciemnym murem zwarły dumne głowy!
</p><p>Wielki jak sny młodości - mroźny kraj śniegowy!
<br>Gdzie król burz - halny orkan - błądzi w szacie mroków,
<br>Gdzie wiszą gniazda orłów, gromów i potoków,
<br>Gdzie mistrz świata w obłokach ma tron granitowy!
</p><p>Tatry! czemuż jak siedzib szukające ptaki
<br>Myśli moje ku waszej zamarłej pustyni
<br>Lecą przez mgłę tęsknoty i przez marzeń szlaki?
</p><p>O pustyni tatrzańska! bo na tym obszarze
<br>Całej mojej ojczyzny - o skalna świątyni -
<br>W tobie jednej są jeszcze - swobody ołtarze!</p></td>

<td align="center" valign="top" nosave=""><br>
</td>
</tr>
</tbody></table></center>

<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><b>II</b>
<p><b>Spady Siklawy</b>
</p><p>Przede mną rzeka śniegu lecąca pionowo,
<br>Ze źródłem wydźwigniętym do nieba krawędzi!
<br>Przede mną - pian lawina! puch szyi łabędziej,
<br>Roziskrzony na skałach wstęgą brylantową!
</p><p>To Siklawa! o dzika dzikich wód królowo!
<br>Biały rumak twój ze skał rozhukany pędzi,
<br>Wspina się, gdy kopytom braknie skalnej piędzi,
<br>I łbem śnieżnym zlatuje w otchłań granitową!
</p><p>Siklawo! ty huk gromom wyrwawszy zuchwale,
<br>Wiecznie w jedną głębinę staczasz się, kipiąca,
<br>Gdzie rozbijasz wyjące z rozpaczy twe fale.
</p><p>Tęsknoto! ty, żrąc ogniem skradzionym u słońca,
<br>Wiecznie strącasz łzy moje w jedną głąb bez końca,
<br>Gdzie na nutę odwieczną serce płacze żale...
<br>&nbsp;
</p><p>&nbsp;</p></td>

<td align="center" valign="top" nosave=""><img src="images/siklawa_1.jpg" alt="Siklawa" nosave="" border="1" height="460" width="322">
<br><font size="-1">Siklawa</font>
<br><font size="-1">fot. Mama</font></td>
</tr>
</tbody></table>
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="bottom" nosave=""><font size="-1">Siklawa</font><br><font size="-1">fot. Pacyfka<br>
</font></td>

<td align="center" valign="top" nosave=""><img src="images/siklawa.jpg" alt="Siklawa" nosave="" style="border: 1px solid ; width: 603px; height: 605px;"></td>
</tr>
</tbody></table>&nbsp; <br>
</center>
</center>

<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><b>IV</b>
<br><b>Zawrat</b>
<p>Stanąłem na przełęczy... świat czarów pode mną!
<br>Wzrok zdumiony weń topię - podziw duszę tłoczy...
<br>Dołem - stawy czernieją, jak piór pawich oczy,
<br>W górze - pieśń! ... ale myślą stworzona nadziemną.
</p><p>Pieśń runami granitów pisana przede mną!
<br>Skamieniały sen Stwórcy, dumny sen, uroczy!
<br>Tam - ku krańcom pustyni gwiazda dnia się toczy,
<br>Płoną szczyty - tam z głębin wstaje wieczór ciemno.
</p><p>Siadłem - cisza na górach - oko stawów drzymie,
<br>Patrzę w Tatry, w te runy przedwiecznej zagadki;
<br>Chciałbym przejrzeć, przeniknąć jej myśli olbrzymie.
</p><p>Wiatr - bajarz lekkim palcem strunę marzeń trąca,
<br>Z wolna uchodzą z serca goryczy ostatki,
<br>O! tu siedzieć i słuchać, i dumać bez końca!</p></td>

<td align="center" valign="top" nosave=""><br>
</td>
</tr>
</tbody></table></center>

<center><table cellspacing="4" cellpadding="0" width="96%" nosave="">
<tbody><tr nosave="">
<td valign="bottom" nosave=""><font size="-1">Widok z Zawratu na Zadni Staw</font>
<br><font size="-1">fot. Pacyfka<br>
</font></td>

<td align="center" valign="top" nosave=""><img src="images/z-zawratu.jpg" alt="Widok z Zawratu" nosave="" style="border: 1px solid ; width: 640px; height: 426px;"></td>
</tr>
</tbody></table></center>

<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><b>VI</b>
<br><b>Rysy</b>
<p>Patrzę... tam roztopione szarych mas bałwany,
<br>Zapędzone ku gwiazdom w burzliwym pochodzie,
<br>Gdy Bóg: stań się! powiedział przy świata porodzie,
<br>Ścięte zimy oddechem stanęły jak ściany!
</p><p>Grzywą śniegów zastygły na ich karkach piany,
<br>Lód ich gardła płomienne zamroził na spodzie,
<br>Słońce o nie potrąca przy dziennym obchodzie:
<br>To młodość świata skrzepła! królestwo Marzany!
</p><p>Całe życie się zbiegło w mym oku zdumiałem:
<br>Tam - chmur morze, tam dalej... orły? nie, kozice!
<br>Tam - step śniegu bieleje między turni wałem.
</p><p>Tam w powiekach skał jeziór czernieją źrenice
<br>I rząd grzbietów obrosłych zimy runem białem,
<br>Wielkoludów - z dum górskich - skamieniałe lice!</p></td>

<td align="center" valign="top" nosave=""><img src="images/z-rysow.jpg" alt="Widok z Rysów na Ciężki Staw" nosave="" border="1" height="426" width="279">
<br><font style="font-style: italic;" size="-1">"...Tam w powiekach skał jeziór czernieją źrenice</font><span style="font-style: italic;">
      </span><br style="font-style: italic;"><font style="font-style: italic;" size="-1">I rząd grzbietów obrosłych zimy runem białem...</font><span style="font-style: italic;">"
      </span><br style="font-style: italic;"><font size="-1">Widok z Rysów w stronę Ciężkiej Doliny</font>
<br><font size="-1">fot. Pacyfka</font></td>
</tr>
</tbody></table></center>

<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><b>IX</b>
<br><b>Mgły na szczytach</b>
<p>Szczyt pode mną jak statek płynie w chmurne morze!
<br>Darmo po białych falach krąży moje oko;
<br>Gwiazdę dnia tylko widzę w błękitach głęboko -
<br>Sam jeden!... i gdzie płynę po białym przestworze?
</p><p>Burza morska! wiatr fale swym oddechem orze -
<br>W mur ogromny wydyma pierś morza szeroką
<br>I mur ten w niebo spiętrza krawędzią wysoką!
<br>Czy żar słońca chce zalać? potop światów może?
</p><p>Już słońce zatopione... ćma kryje bałwany...
<br>Mur fal ku mnie nadbiega!... ucieczka spóźniona -
<br>Za mną drugi mur wstaje... Zbliżają się ściany...
</p><p>Mgły! was lekki wiatr spędzi - gór szczyty odsłoni!
<br>Tam - w dole!... jakaż burza musi przejść szalona,
<br>Zanim ćmiące mgły z czoła ludzkości rozgoni?</p></td>

<td align="center" valign="top" nosave=""><br>
</td>
</tr>
</tbody></table></center>
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="bottom" nosave=""><font size="-1"></font><br>
</td>

<td align="center" valign="top" nosave=""><img src="images/widok-z-krzyznego-na-morze-chmur.jpg" alt="Widok z Krzyżnego" nosave="" style="border: 1px solid ; width: 750px; height: 443px;">
<br><font style="font-style: italic;" size="-1">...Szczyt pode mną jak statek płynie w chmurne morze!...</font><span style="font-style: italic;">
      </span><br><font size="-1">Widok z Krzyżnego</font>
<br><font size="-1">fot. Pacyfka</font></td>
</tr>
</tbody></table></center>

<br>&nbsp;
<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><b>XII</b>
<br><b>Zmarzły Staw pod Garłuchem</b>
<p>Wchodzę w gardło doliny - w lejek skał ponury...
<br>Staw lodów świeci w głębi!... jak trupa olbrzyma
<br>Zapadłe szklanne oko... - gardłem dysze zima;
<br>Zmarzły wodospad wisi nad stawem u góry!...
</p><p>To śnieg wieczny, płaszcz biały tej mroźnej natury;
<br>Depczę obłok w szron ścięty!... czy już słońca nie ma?
<br>Nade mną Garłuch! - darmo gonię szczyt oczyma,
<br>To kompas chmurnych łodzi, gdy płyną w lazury.
</p><p>Staczam oko po jego ścianach, w głębi stronę...
<br>Długo biegło... powraca mroczne, przerażone...
<br>Czy wzrok mój jądro ziemi płoszy rozognione?
</p><p>Na staw schodzę; lód jego trwożne czoło studzi,
<br>Cisza śmierci... nirwana... jakiś szmer ją budzi?!
<br>To kroki mojej myśli... ucieka od ludzi...</p></td>

<td align="center" valign="top" nosave=""><img src="images/dlhe.jpg" alt="Długi Staw pod Gerlachem" nosave="" border="1" height="411" width="263"><br>
      <small><span style="font-style: italic;">"...jak trupa olbrzyma</span><br style="font-style: italic;"><span style="font-style: italic;">
zapadłe szklanne oko..."</span><br>
Długi Staw pod Gerlachem<br>
fot. Pacyfka</small><br>
</td>
</tr>
</tbody></table></center>

<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="bottom" nosave=""><font size="-1"><span style="font-style: italic;">"To kompas chmurnych łodzi, gdy płyną w lazury..."</span><br>
Gerlach</font>
<br><font size="-1">fot. Pacyfka</font></td>

<td align="center" valign="top" nosave=""><img src="images/gerlach2a.jpg" alt="Długi Staw pod Gerlachem" nosave="" style="border: 1px solid ; width: 500px; height: 333px;"></td>
</tr>
</tbody></table></center>

<br>&nbsp;
<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="top" nosave=""><b>XVI</b>
<br><b>Towarzyszowi podróży</b>
<p>Wzdłuż - wszerz Tatry przebiegłem - on wszędzie u boku! -
<br>Uciekałem przez lasy, hale i doliny,
<br>Przez pochmurne skał czoła, przez jezior głębiny,
<br>Daremnie!... on mi wszędzie dotrzymywał kroku!
</p><p>Skakał za mną przez jary, przez grzbiety potoku,
<br>Śniegi czernił swym cieniem, mglił widok z wyżyny,
<br>Przy świetle gwiazd i ognia liczył mi godziny,
<br>Świt płonący na górach ściemniał memu oku.
</p><p>Rozpacz gnała mię w paszczę burzy rozszalałej,
<br>Gdzie ząb gromu druzgotał granitowe wały,
<br>Gdzie grad kamienny huczał - on... szedł za mną śmiały!
</p><p>W ciszy pustyń, w burz ryku, w jasny dzień, w noc ciemną,
<br>wszędzie, zawsze biegł za mną - pierzchałem daremno!
<br>Dziś wracam znów do ludzi, on - mój ból - znów ze mną...</p></td>

<td align="center" valign="top" nosave=""><br>
</td>
</tr>
</tbody></table></center>

<br>&nbsp;
<center><table cellspacing="4" cellpadding="0" width="96%" nosave="">
<tbody><tr nosave="">
<td valign="bottom" nosave=""><font size="-1"></font>
<br><font style="font-style: italic;" size="-1">"On - mój ból - znów ze mną..."</font><span style="font-style: italic;">
      </span><br><font size="-1">Czarny Staw Gąsienicowy i ja</font>
<br><font size="-1">fot. Dziuny</font></td>

<td align="center" valign="top" nosave=""><img src="images/czarny-staw.jpg" alt="Czarny Staw Gąsienicowy" nosave="" border="1" height="309" width="441"></td>
</tr>
</tbody></table></center>

<br>&nbsp;
<br>&nbsp;
<br>
<hr style="width: 100%; height: 2px;">&nbsp;
<small><small><small><a href="wezwanie.html">Tatry wzywają</a> | <a href="morskie_oko.html">Morskie Oko</a>
| <a href="wedrowka.html">Wędrówka przez Siklawę, Zawrat, Rysy i Gerlach</a>
| <a href="rysy.html">Gerlach, Rysy, Mięguszowiecka Przełęcz pod Chłopkiem</a>
| <a href="dolina_gasienicowa.html">Dolina Gąsienicowa</a> | <a href="5stawow.html">Dolina Pięciu Stawów Polskich</a> | <a href="zawrat.html">Zawrat</a></small><small><small> </small></small>| <a href="tatry_zachodnie.html">Tatry Zachodnie</a>
| <a href="giewont.html">Giewont</a>
| <a href="ciemne_smreczyny.html">Ciemne Smreczyny</a>
| <a href="dolina_jaworowa.html">Dolina Jaworowa</a>
| <a href="dolina_mieguszowiecka.html">Dolina Mięguszowiecka</a>
| <a href="hruby.html">Hruby Wierch</a>
| <a href="szczyty.html">Szczyty</a>
| <a href="przepascie.html">Przepaście</a>
| <a href="stawy.html">Stawy</a> | <a href="drzewa.html">Drzewa</a>
| <a href="pory-roku.html">Pory roku</a> | <a href="szczescie.html">Szczęście</a></small></small><small><small> | <a href="wspinaczka.html">Wspinaczka</a> | <a href="zamarla_turnia.html">Zamarła Turnia</a> | <a href="smierc.html">Śmierć</a>
| <a href="smutek.html">Smutek</a>
| <a href="nic_ponad_tatrami.html">Nic ponad Tatrami</a>&nbsp;&nbsp; <br>
<a href="index.html">Strona główna</a> | <a href="toc.html">Spis treści</a>
| <a href="spis_autorow.html">Spis autorów i tytułów</a>
| <a href="bibliografia.html">Bibliografia</a>&nbsp;<big><big>&nbsp; </big></big></small></small><br>&nbsp;
</body></html>